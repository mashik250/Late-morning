ভারতের কর্ণাটক রাজ্যের কোপ্পালে দলবদ্ধ ধর্ষণের শিকার হয়েছেন এক ইসরায়েলি নারী পর্যটক। তাঁর সঙ্গে ধর্ষণের শিকার হয়েছেন তাঁকে আশ্রয় দেওয়া বাড়ির মালিক আরেক নারী। গত বৃহস্পতিবার রাতে এই মর্মান্তিক ঘটনা ঘটে। 

পুলিশ জানিয়েছে, স্থানীয় সময় বৃহস্পতিবার রাত সাড়ে ১১টার দিকে ২৭ বছর বয়সী ইসরায়েলি পর্যটক ও ২৯ বছর বয়সী স্থানীয় নারী তুঙ্গভদ্রা খালের পাশে বসে আকাশে তারা দেখছিলেন। এ সময় তিন ভারতীয় পুরুষ এসে তাঁদের ধর্ষণ করে।
